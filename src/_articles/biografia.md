---
title: Biografia
order: 1
---

[https://pl.wikipedia.org/wiki/Jakub_Borowczyk](https://pl.wikipedia.org/wiki/Jakub_Borowczyk)

Jakub Borowczyk (ur. 1989) – polski śpiewak operowy, kontratenor. W 2019 roku
ukończył Akademię Muzyczną w Gdańsku (dyplom z wyróżnieniem w klasie śpiewu
prof. Piotra Kusiewicza). Kształcił się również pod kierunkiem takich pedagogów
śpiewu jak: Kai Wessel, prof. Piotr Łykowski, dr Marek Rzepka czy Ewa Podleś. W
latach 1997–2013 członek chóru chłopięcego i męskiego Filharmonii Poznańskiej
„Poznańskie Słowiki” w głosie altowym – uczestnik wielu tournée międzynarodowych
i polskich pod batutą Stefana Stuligrosza. Jest także muzykologiem – w 2011 roku
zdobył tytuł licencjata na Uniwersytecie Adama Mickiewicza w Poznaniu. Zdobywca
wyróżnienia (II i III miejsca nie przyznano) na I Ogólnopolskim konkursie
wokalnym w Jeleniej Górze „Vox Populi”. Stypendysta Marszałka Województwa
Wielkopolskiego w dziedzinie kultury. Od 2023 student Szkoły Doktorskiej
Akademii Muzycznej w Gdańsku. Stypendysta Marszałka Województwa Pomorskiego w
roku 2023. Pomysłodawca i współtwórca projektu NEXT TO NOTHING zajmującego się
muzyką minimalistyczną. W roku 2025 stypendysta Ministra Kultury i Dziedzictwa
Narodowego.

<div class="flex justify-center gap-10">
  {% picture content-image /assets/img/bio/bio-1.jpg --img alt="" --img class="w-96 md:w-60" %}
  {% picture content-image /assets/img/bio/bio-6.jpg --img alt="" --img class="hidden w-60 md:block" %}
</div>

Już na pierwszym roku studiów licencjackich (2015) zadebiutował partią trzeciego
chłopca w operze „Czarodziejski Flet” W.A. Mozarta pod batutą Sylwii
Janiak-Kobylińskiej, wystawianej w Centrum św. Jana (Nadbałtyckie Centrum
Kultury) w Gdańsku. W kolejnych latach był bardzo zaangażowany w działalność
koncertową swojej macierzystej uczelni. W 2018 roku wcielił się w postać Ducha w
operze „Dydona i Eneasz” H. Purcella pod kierownictwem Przemysława
Stanisławskiego, w reżyserii Dariusza Paradowskiego. Wykonuje także liczne
recitale solowe m.in. w 2016 roku w ramach festiwalu „Ostatni dzień lata” w
Gdyni czy też w 2017 roku recital zatytułowany „Zakochany Szekspir” w ramach
Światowego Dnia Poezji w Gdańsku.

Jakub Borowczyk zajmuje się śpiewem na bardzo wielu polach – W czerwcu 2017 roku
nagrał partię solową do spektaklu „Zakochany Szekspir” w reżyserii Pawła
Aignera. Sztuka była wystawiana w Teatrze Szekspirowskim w Gdańsku, a samego
nagrania dokonano w Studiu Radia Gdańsk. Od tego samego roku nawiązał współpracę
z Operą Bałtycką w Gdańsku w ramach projektu „Mor(ż)e Opera” – finał tego
edukacyjnego przedsięwzięcia miał miejsce na deskach opery w 2018 roku. W 2019
zadebiutował na deskach Warszawskiej Opery Kameralnej tytułową rolą w operze
„Apollo i Hiacynt” W.A. Mozarta. Jest śpiewakiem bardzo często wykonującym
muzykę współczesną, m.in. w listopadzie 2019 w Minoritenkirche w Wiedniu wykonał
partię solową w dziele „Goetia.72. In umbra lucis (2019)” Lery Auerbach na
zaproszenie zespołu Cracow Singers. Ponownie wystąpili w 2020 (Galeria Sztuki
Polskiej XIX wieku w Sukiennicach w Krakowie) z tym samym tytułem. Od marca 2020
współpracował z Polską Operą Królewską w Warszawie przy realizacji opery “Hiob”
Krzesimira Dębskiego (prapremiera światowa). Jego kreacja postaci Elihu,
młodzieńca przemawiającego z mocą, zyskała uznanie krytyków. W październiku 2021
roku wystąpił jako Giasone w operze Antonio Bioniego „Issipile”. Całość
realizowana była przez stowarzyszenie Ars Augusta oraz Operę na Zamku w
Szczecinie. Była to prapremiera światowa, dzieło odkryte na nowo. W maju 2023 w
Filharmonii Narodowej w Warszawie wykonał partię altową w „Magnificat” J.S.
Bacha pod batutą Bartosza Michałowskiego. Współpracuje z Operą Krakowską przy
produkcji operetki K. Szymanowskiego „Loteria na mężów, czyli narzeczony nr 69”.
Od listopada 2023 wykonuje partię kontratenorową we współczesnym balecie A.
Maskatsa „Niebezpieczne związki” w Operze Nova w Bydgoszczy.

<div class="flex justify-center items-end gap-10">
  {% picture content-image /assets/img/bio/bio-4.jpg --img alt="" --img loading="lazy" --img class="hidden w-48 min-w-0 md:block" %}
  {% picture content-image /assets/img/bio/bio-2.jpg --img alt="" --img loading="lazy" --img class="hidden w-56 min-w-0 md:block" %}
  {% picture content-image /assets/img/bio/bio-3.jpg --img alt="" --img loading="lazy" --img class="w-96 min-w-0 md:w-64" %}
</div>

W marcu 2024 roku wykonał partię solową w utworze „Via Crucis” P. Łukaszewskiego
pod batutą Agnieszki Franków-Żelazny w Filharmonii Sudeckiej w Wałbrzychu.

W listopadzie 2024 roku wystąpił w Operze Krakowskiej w premierze światowej
opery „Bona Sforza” Zygmunta Krauzego.

Wykonuje również liczne pieśni — najchętniej te zainspirowane melodiami
ludowymi: angielskimi, szkockimi czy irlandzkimi. Nie stroni od utworów muzyki
współczesnej – P. Glassa, B. Brittena, A. Pärta i innych. Przykładowo na
zaproszenie Aleksandry Żebrowskiej wykonał utwór Pawła Szymańskiego „Villanelle”
na kontratenor, 2 altówki i klawesyn (1981). Dzięki stałej współpracy z
Witosławą Frankowską, kameralistką i etnomuzykologiem wykładającym na Akademii
Muzycznej w Gdańsku, wykonuje także muzykę kaszubską.

Pomysłodawca i współtwórca projektu NEXT TO NOTHING zajmującego się muzyką
minimalistyczną. Od 2025 roku tworzy duet z Igorem Torbickim w ramach projektu
pod nazwą the Minimal Project.

{% picture content-image /assets/img/bio/bio-5.jpg --img alt="" --img loading="lazy" --img class="w-96 mx-auto" %}
