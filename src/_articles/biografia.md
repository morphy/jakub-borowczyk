---
title: Biografia
order: 1
---

Absolwent z wyróżnieniem studiów magisterskich Wydziału Wokalno-Aktorskiego
Akademii Muzycznej im. Stanisława Moniuszki w Gdańsku, w klasie prof. zw. dr.
hab. Piotra Kusiewicza. Umiejętności aktorskie rozwijał pod opieką dr Doroty
Kolak, mgr Marty Jankowskiej oraz dr. Dariusza Szymaniaka. W latach 1997-2013
członek chóru chłopięcego i męskiego Filharmonii Poznańskiej „Poznańskie
Słowiki” w głosie altowym — uczestnik wielu tournée międzynarodowych i polskich
pod batutą Stefana Stuligrosza. W roku 2011 zdobył tytuł licencjata na kierunku
Muzykologia Uniwersytetu Adama Mickiewicza w Poznaniu. W latach 2010-2013
członek zespołu kameralnego muzyki dawnej „Anonymus”.

<div class="flex justify-center gap-10">
    <img src="/assets/img/bio/bio-1.jpg" alt="" class="w-96 md:w-60">
    <img src="/assets/img/bio/bio-6.jpg" alt="" class="hidden w-60 md:block">
</div>

Uczestniczył w kursach mistrzowskich, prowadzonych przez śpiewaków i pedagogów
takich jak: prof. Piotr Łykowski, dr Marek Rzepka czy Ewa Podleś. Zdobywca
wyróżnienia (II i III miejsca nie przyznano) na I Ogólnopolskim konkursie
wokalnym w Jeleniej Górze „Vox Populi”.

W 2015 roku, na pierwszym roku studiów licencjackich, wykonał partię trzeciego
chłopca w operze „Czarodziejski Flet” W.A. Mozarta pod batutą Sylwii
Janiak-Kobylińskiej, wystawianej w Centrum św. Jana w Gdańsku. W 2018 roku
zaśpiewał partię Ducha w operze „Dydona i Eneasz” pod kierownictwem Przemysława
Stanisławskiego.

<div class="flex justify-center items-end gap-10">
  {% picture content-image /assets/img/bio/bio-4.jpg --img alt="" --img loading="lazy" --img class="hidden w-48 min-w-0 md:block" %}
  {% picture content-image /assets/img/bio/bio-2.jpg --img alt="" --img loading="lazy" --img class="hidden w-56 min-w-0 md:block" %}
  {% picture content-image /assets/img/bio/bio-3.jpg --img alt="" --img loading="lazy" --img class="w-96 min-w-0 md:w-64" %}
</div>

Jakub Borowczyk wykonuje także liczne recitale solowe, chociażby w 2016 roku w
ramach festiwalu „Ostatni dzień lata” w Gdyni czy też w 2017 roku recital
zatytułowany „Zakochany Szekspir” w ramach Światowego Dnia Poezji w Gdańsku.

W czerwcu 2017 roku nagrał partię solową do spektaklu „Zakochany Szekspir” w
reżyserii Pawła Aignera. Sztuka była wystawiana w Teatrze Szekspirowskim
Gdańsku, a samego nagrania dokonano w Studiu Radia Gdańsk. Od tego samego roku
współpracuje również z Operą Bałtycką w Gdańsku w ramach projektu „Mor(ż)e
Opera”, którego finał miał miejsce na deskach opery w 2018 roku.

{% picture content-image /assets/img/bio/bio-5.jpg --img alt="" --img loading="lazy" --img class="w-96 mx-auto" %}

Kontratenor jest też żywo zainteresowany wykonawstwem muzyki
oratoryjno-kantatowej. Oprócz licznych koncertów, w 2018 roku brał udział w
trasie koncertowej z Orkiestrą Kameralną Akademii Muzycznej w Gdańsku pod batutą
Przemysława Stanisławskiego, z którą wykonał partię solową w „Stabat Mater” G.B.
Pergolesiego.

W listopadzie 2019 w Minoritenkirche w Wiedniu zaśpiewał partię solową w dziele
Lery Auerbach pt. „Goetia.72. In umbra lucis” (2019) z zespołem Cracow Singers,
z którym występował również w 2020 (Galeria Sztuki Polskiej XIX wieku w
Sukiennicach w Krakowie). Od marca 2020 współpracuje z Polską Operą Królewską w
Warszawie przy realizacji opery „Hiob” Krzesimira Dębskiego (prapremiera
światowa).

Wykonuje również liczne pieśni — najchętniej te oparte na melodiach ludowych
angielskich, szkockich czy irlandzkich. Inspirujące dla niego są również utwory
muzyki współczesnej — P. Glassa, B. Brittena, A. Pärta i innych.
